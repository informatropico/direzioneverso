---
title: "Volare via"
date: "2024-05-31"
prev: "P0247"
next: "P0249"
podcast: ""
foto: ""
---

Dolce anima mia,  
ho proprio fallito con te.  
Tutti i progetti  
pensati per noi  
calpestati dal peso  
delle mie paure.  
Non sono nemmeno capace  
di liberarti,  
lasciarti alla tua leggerezza  
invece di costringerti  
in questa lampada  
che non riesco a sfregare  
(o distruggere).  
Vorrei vederti volare via  
veloce verso vite  
vestite di voglia di te.  
Ti lascio soffocare  
nelle lacrime di mille   
avventure a cui ho detto di no.  
Forse hai semplicemente  
scelto il corpo sbagliato.