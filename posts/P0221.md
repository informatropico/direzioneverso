---
title: "La piazza"
date: "2023-11-26"
prev: "P0220"
next: "null"
podcast: ""
foto: ""
---

Nei cestini delle piazze  
non ci sono più rifiuti,  
si portano a casa ormai,  
ci sono sogni,  
quelli non li raccolgono  
il martedì,  
nei cassetti fanno male,  
qualcuno potrebbe aprirli.  
Nei cestini delle piazze  
ci sono i desideri  
di chi ha paura   
degli spazi aperti  
dove puoi essere visto  
di chi vuole  
camminare su impronte   
d'altri percorsi.  
Percorsi ordinati.  
La diversità è bella,  
negli altri  
così è facile giudicare,  
è facile giustificarsi  
non sentirsi soli,  
fare finta di essere se stessi,  
così come è stato prescritto.  
C'è il giocoliere  
vicino alla fontana  
e un bambino  
con le mani nella spazzatura.  
Guardo i miei piedi,  
mi sposto un po',  
vorrei spostare anche i tuoi.  