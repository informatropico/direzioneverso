---
title: "Navi"
date: "2024-04-28"
prev: "P0243"
next: "P0245"
podcast: ""
foto: ""
---

Le città, i paesi  
le vie sono porti,  
noi siamo navi,  
piene di ancore   
e di ancora no,  
aggrappate al fondale.  
Viviamo a lunghezza  
di catena,  
esploriamo le distanze   
dei nostri occhi,  
non salpiamo mai   
per i nostri sogni,  
i desideri sono mari   
inesplorati.  
Non si parte più  
per viaggi sola andata.  
Sogniamo orizzonti  
con i remi in barca   
e i piedi asciutti.