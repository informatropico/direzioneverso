---
title: "Ancora una verità"
date: "2023-01-18"
prev: "P0169"
next: "null"
podcast: ""
youtube: ""
---

Nel tuo primo vagito  
saluto al mondo che ti vede  
hai lanciato una nuova verità  
nell’universo sterminato.  
L’infinito nel tuo cuore  
ha riposto un numero di battiti  
li ha chiamati vita,  
perché tu possa ritrovarla.  
Nell’ignoto determinismo  
di quella carica cardiaca  
non hai battiti per vivere  
verità estranee,  
serviranno per afferrare la tua.  
Viaggia ai confini  
dell’interminabile  
naviga gli spazi insondabili,  
la tua ricerca  
sarà la verità  
al termine ad attenderti.
