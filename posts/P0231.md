---
title: "La rabbia"
date: "2023-12-22"
prev: "P0230"
next: "P0232"
podcast: ""
foto: ""
---

E vivo con questa rabbia  
costante dentro  
questa invidia   
per le persone felici,  
la frustrazione  
di non poter cambiare idea  
di non riuscire  
ad essere diverso,  
che odia   
quel tuo modo  
di vedere tutto il bello,  
lo vorrebbe annientare,  
assorbire e cancellare.  
Ma sei immune,  
quel tuo goderti la vita  
è insensibile  
alle punture rabbiose  
ci ride sopra.  
Sta lì,    
a guardarti godere  
delle cose che ti piacciono,  
vorrei seguirti  
ma non molla  
per orgoglio  
stringe i denti,  
mi avvelena il sangue.  
Maledetto me,  
maledetto chi mi abita,  
lasciati sciogliere al sole.  
Lasciami ridere.  
   
   