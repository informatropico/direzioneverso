---
title: "Maledetti"
date: "2022-05-09"
prev: "P0048"
next: "P0050"
podcast: ""
youtube: ""
---

Maledetti   
Maledetti noi  
quando la libertà ci ha impauriti.  
Abbiamo nascosto i popoli  
dentro i confini,  
le case come prigioni  
come guardie i vicini.  
Nascondiamo i nostri corpi  
sotto vestiti appariscenti,  
sacrifichiamo le nostre idee  
nelle parole degli altri,  
immoliamo la nostra diversità  
all'altare della monotonia.  
Nel teschio simbolo di morte  
abbiamo rinchiuso il pensiero  
Nel nostro corpo  
abbiamo imprigionato l'anima  
E l'amore  
incatenato ad un cuore solo.  
Eravamo angeli  
con la paura di volare.  
Maledetti noi.  
