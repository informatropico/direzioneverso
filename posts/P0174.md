---
title: "Aspettarsi"
date: "2023-02-16"
prev: "P0173"
next: "null"
podcast: ""
youtube: ""
---

Senza quei legacci  
della divisa del mondo  
hanno visto direzioni  
i miei piedi  
che nessuna bussola sa indicare  
e consegnando le mie colpe  
al me dentro te  
nel mio intorno  
ho annusato profumi  
di fiori mai sbocciati.  
Ma è quando ho scelto  
le mie responsabilità,  
lasciandoti le tue,  
che i miei occhi  
hanno oltrepassato l’orizzonte.  
Resta da regalarti  
il tuo giudizio,  
ci ho aggiunto un fiocco,  
le mani mi servono  
per cogliere quel fiore  
in quel luogo mai esistito.