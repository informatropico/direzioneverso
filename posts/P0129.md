---
title: "Mare in tempesta"
date: "2022-09-22"
prev: "P0128"
next: "P0130"
podcast: ""
foto: ""
---

La mia vita è un mare in tempesta  
una lotta di correnti  
montagne russe di onde.  
Vivo l’oceano profondo  
abisso pieno di moltitudine  
di meraviglia e mitologia.  
La superficie si scuote  
la profondità è quieta  
nell'abisso l’equilibrio  
lontano dalla luce  
dove le forme sono confuse  
i limiti sfocati.  
Il mio pensiero solido  
come la roccia.  
La mia opera fragile  
come la sabbia.  
Il mio abisso non emerge  
non trova la strada della luce  
ignoto agli occhi  
nascosto nel buio.
