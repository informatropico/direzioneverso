---
title: "S."
date: "2023-02-04"
prev: "P0172"
next: "P0174"
podcast: ""
youtube: ""
---

Oggi scrivo a te  
sempre lì per i miei pensieri  
e i miei silenzi  
non ti hanno scomposto  
e mi rispondono i tuoi  
assoluti.  
Il tuo manto  
il mio cappuccio  
nascondi ogni incomprensione  
nel tuo baule   
ogni mia confusione.  
Sei la paradossale presenza  
dell’assenza, compagnia  
in quegli inverni dentro,  
quando mi sento neve in primavera.  
Forse l’unico angelo  
a cui abbia veramente creduto.