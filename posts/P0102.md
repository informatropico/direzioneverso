---
title: "Lego"
date: "2022-07-18"
prev: "P0101"
next: "P0103"
podcast: ""
youtube: ""
---

Vorrei mettere in pausa il mondo  
rovesciare la scatola della mia vita  
guardare ogni singolo pezzo  
sparpagliato sul tavolo  
prendermi un istante per amarlo.  
Quanta bellezza davanti ai miei occhi  
quanto da contemplare.  
Mi sono demolito  
ho rotto tutta la costruzione  
e ora non ho più forma.  
Mi ritrovo bambino  
davanti alla scatola del Lego  
piena di forme da scoprire  
di meraviglie da costruire.  
Il gioco è iniziato, devi agire.
