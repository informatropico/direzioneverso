---
title: "Il fiume"
date: "2022-12-04"
prev: "P0150"
next: "P0152"
podcast: ""
foto: ""
---

Mi sono seduto  
sulla sponda della vita  
in attesa  
dell’oro portato dalla corrente  
ma non ho raccolto niente.  
Ho comprato due secchi  
ed ogni carico era pieno  
della miseria per quelli perduti.  
Ho eretto una diga  
per fermare la vita  
e cercare quell’oro,  
ma la corrente inarrestabile  
l’ha spazzata via.  
Ho costruito una zattera  
ad ogni ansa finita distrutta,  
sono il naufrago della mia stessa vita.  
Ogni aggiustamento  
il viatico del prossimo fallimento,  
ogni chiodo una freccia  
puntata su di me,  
ogni vela una rete.  
Come si naviga una vita  
che sfugge tra le mani?  
Che non aspetta  
di essere vissuta,  
che passa  
con tutti i suoi tesori.  
Solo il mare godrà  
di tale ricchezza,  
se saremo fortunati  
sentiremo l’odore della salsedine.
