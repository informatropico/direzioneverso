---
title: "Per i sofferenti"
date: "2023-12-13"
prev: "P0223"
next: "P0225"
podcast: ""
foto: ""
---

Un giorno guarderai fuori  
forse sarà primavera,  
una nuova vita.  
Oggi è inverno,  
fa freddo  
se vuoi aspettiamo  
insieme la neve.  
Ti regalo queste braccia,  
stacci in mezzo,  
riposati dall'obbligo di guarire,  
prenditi cura   
di quel dolore.  
Servirà,  
lo sappiamo  
che sarai,  
che saremo.  
Ma oggi sei,  
stai lì dentro,  
continua ad essere  
come io sono;  
Senza l'impegno  
lo sforzo del sorriso,  
so quanto pesa.  
Nasconditi per un po'  
qui sei al sicuro,  
la felicità altrui  
ti fa sentire in colpa  
il tuo riflesso ti spaventa,  
perdono tempo con te,  
non vuoi rovinare la festa.  
Stai qui,  
inizia a ballare,  
nessuno ti vede.  