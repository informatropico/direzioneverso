---
title: "Nelle tasche di un papà appena nato"
date: "2022-01-21"
prev: "P0008"
next: "P0010"
podcast: ""
youtube: ""
---

Nelle tasche di un papà appena nato  
c'è sempre una mano per accarezzare  
un dito per guidare  
e un sorriso per amare.  
Nelle tasche di un papà appena nato  
c'è una parola per consolare  
un canto per rallegrare  
una voce in cui ti puoi rifugiare.  
Nelle tasche di un papà appena nato   
c'è sempre un po' la paura di non essere adatto  
di non saper fare ciò che va fatto.  
Nelle tasche di un papà appena nato  
c'è un razzo puntato verso il futuro  
ma il posto non è suo, lui lo custodisce.  
Nelle tasche di un papà appena nato  
c'è un fiume di entusiasmo  
un mare di fiducia  
e un oceano di speranza.  
Nelle tasche di un papà appena nato  
avanza sempre un bacio.  
Nelle tasche di un papà appena nato  
c'è tutto questo  
che a volte è a forma di fazzoletto.
