---
title: "Briciole"
date: "2023-11-24"
prev: "P0215"
next: "P0217"
podcast: ""
foto: ""
---

Siamo briciole,  
nemmeno gli ultimi.  
Non siamo  
casa dopo il lavoro,  
riposo dopo la fatica.  
Non siamo   
alla fine di tutto  
noi.  
Siamo formiche,  
raccogliamo avanzi  
caduti dalla tavola del Tempo  
dopo che sono passati i cani.  
In questo scarto di spazio  
cerchiamo resti dolci  
per sentirci felici.  
Nutriamo i sogni  
gli diamo in pasto  
noi stessi.  