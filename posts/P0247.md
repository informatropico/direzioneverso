---
title: "Ultimo"
date: "2024-05-31"
prev: "P0246"
next: "P0248"
podcast: ""
foto: ""
---

Fin da bambino  
ero alto,  
chiudevo ogni fila.  
L’ultimo è affidabile  
si assicura che nessuno  
resti indietro,  
nessuno può essere dietro  
all’ultimo.  
L’ultimo accompagna   
tutti e ciascuno  
e resta solo.  
Vive la via di tutti  
non sceglie dove andare,  
i suoi passi  
fanno più strada,  
sono stanchi.  
L’ultimo guarda ognuno  
varcare la soglia   
da cui non potrà entrare.  
Quando è finalmente primo,  
è buio intorno,  
gli resta il sogno  
di una terra di giganti.