---
title: "Versi insensati"
date: "2023-08-07"
prev: "P0200"
next: "P0202"
podcast: ""
foto: ""
---

Questi versi insensati  
per qualcuno scellerati  
di un padre dissennato  
sono per te  
figlio mio  
cha la vita ancora  
non ha contagiato.  
Versi che diranno sbagliati  
o forse deprecabili  
in questo mondo che ci ha legati  
a stretti guinzagli:  
sbaglia,  
fallisci,  
tradisci,  
illudi e  
deludi.  
Fallo a me  
così che crollino  
le fondamenta   
di future gabbie.  
Disobbedisci alle regole,  
sposta i confini della fiducia,  
sputa nel piatto   
e scendi a patti  
solo con la tua felicità.  
Non accorgerti mai  
di invecchiare.  
Usa il tuo tempo per amare,  
chi vuoi,  
quanto vuoi,  
come vuoi  
e rendi quegli amori memorabili,  
finché esistono.  
Non avere cura   
del dolore altrui  
mentre insegui il tuo Universo,  
ringraziali per la strada  
e continua nella tua realtà.  
Ho tagliato il tuo cordone  
perché tu sia libero.  
Non la barattare,  
non la sacrificare,  
la tua libertà è sacra,  
più della tua anima.  
Questo è l’ultimo verso   
insensato,  
scellerato,  
di padre dissennato.