---
title: "Evento unico"
date: "2023-11-03"
prev: "P0213"
next: "P0215"
podcast: ""
foto: ""
---

Nelle persone intorno a me  
vedo in ognuna  
l'improvvisazione dell'universo,  
si alza il sipario ad ogni nascita  
siamo spettatori  
di spettacoli con una sola data  
siamo attori  
protagonisti di un evento  
senza repliche,  
la vita,  
che attraverso noi  
mette in scena  
ogni istante  
infiniti inediti.  
Non c'è una battuta da perdere,  
non sono previste pause  
nessun intervallo.  
Atto unico  
corale e singolare,  
senza confine tra palco  
e platea,  
attori e spettatori  
danno vita al festival del mondo.  
Calerà il sipario  
all'ultimo respiro  
e applaudiranno le stelle.  