---
title: "Richiesta"
date: "2023-07-28"
prev: "P0194"
next: "P0196"
podcast: ""
foto: ""
---

Mi interrogavo:  
Cosa potrei chiedere  
all’Universo per te?  
Se potesse lo esorterei  
a tenerti celata la Morte  
così che un giorno  
il tuo  
sia un semplice perire  
senza mai dover morire  
ad ogni tramonto.  
Se ne fosse capace  
lo implorerei   
di non far passare  
nemmeno un secondo  
senza che tu l’abbia vissuto.  
Se lo volesse  
lo sfiderei  
a renderti scultore  
di ogni tua emozione,  
e la tua vita  
sarebbe una sterminata  
collezione d’arte.  
Rivolto al cielo stellato  
allora ho così parlato:  
Se ti è concesso concedere,  
Universo,  
torna quando gli occhi alle stelle  
non saranno i miei,  
così che sia il suo cuore a parlare.