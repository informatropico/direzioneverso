---
title: "Spiaggia vita"
date: "2022-07-26"
prev: "P0103"
next: "P0105"
podcast: ""
foto: ""
---

La vita  
dovrebbe essere una grande spiaggia  
custode di ricordi  
che mai imbrigliano il futuro  
Ci passeggi sopra  
tra le dita dei piedi  
granelli che erano asfalto per le biglie  
bagnati diventavano torri  
di un bitorzoluto castello  
sabbia estratta da un buco  
scavato dal papà.  
Un’onda, un passo distratto  
la distruzione del momento  
sostituita da un inizio sempre nuovo  
Una spiaggia nuova  
una vita nuova ogni giorno  
fatta degli stessi granelli.
