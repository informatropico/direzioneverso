---
title: "Sono morto"
date: "2024-04-11"
prev: "P0242"
next: "null"
podcast: ""
foto: ""
---

Sono morto  
ma ancora non lo so,  
non me ne sono accorto.  
Mentre aspettavo   
il prossimo domani  
è passato l’ultimo respiro.  
Si è spento l’ultimo battito  
mentre immaginavo  
i prossimi passi,  
senza spostarmi di un metro.  
Sono morto   
con un bulbo di tulipano  
stretto nella mano,  
volevo piantarlo nel cuore,  
ma ho avuto paura  
che nel suo sbocciare  
si nascondesse un dolore.  
Sono morto  
di sogni affogati  
nelle lacrime.  
Sono morto  
e non me ne sono accorto  
forse è questo  
il dolore che sento.  