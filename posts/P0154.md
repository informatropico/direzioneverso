---
title: "Fili biondi"
date: "2022-12-04"
prev: "P0153"
next: "P0155"
podcast: ""
foto: ""
---

Quando è buio  
fisso la tua chioma bionda  
vivere senza giudizio  
o proiezione alcuna.  
Muovi i tuoi passi incerti  
lì dove punta il desiderio  
presente.  
Sei l’essere di adattamento  
più perfetto che esista,  
non hai permesso  
all’abisso  
di inghiottire la tua luce,  
a nessun ostacolo  
di impedire il cammino.  
Il mio desiderio  
forse è lontano,  
nel mio cammino  
scarpe troppo pesanti  
e la paura di correre scalzo.  
Vorrei bruciare,  
per tenere vivo il tuo.
