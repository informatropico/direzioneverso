---
title: "Puntini sulle i"
date: "2023-07-11"
prev: "P0193"
next: "P0195"
podcast: ""
foto: ""
---

Capitano giorni  
vissuti con i puntini delle i  
inchiodati alla schiena.  
Sono giorni in cui ti senti  
incompiuto,  
incompreso e incomprensibile.  
Giorni   
ingiusti  
in cui ti vedi  
insicuro,  
intollerabile  
incapace e inutile.  
Sono quei giorni  
in cui il tuo apporto alla vita Ã¨   
insignificante, da  
incompetente   
inadatto.  
E questi puntini  
zecche che attendono  
di fare presa ti rendono  
ingrato   
insofferente e  
insoddisfatto.  
Finisci per crederti  
inaccettabile.  
Finora solo il sale  
ha saputo portare via  
quello sciame   
che ti esclude  
dalla tua stessa vita.  
Possono essere il mare,  
le lacrime o il sudore.  
Lavare via la sensazione  
di essere superfluo,  
di troppo nel tuo respiro.