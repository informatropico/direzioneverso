---
title: "Giorni"
date: "2022-06-22"
prev: "P0078"
next: "P0080"
podcast: ""
youtube: ""
---

Ci sono giorni in cui non basto  
giorni in cui quello che faccio  
deve essere più importante di chi sono  
giorni in cui sono il vertice  
di una piramide rovesciata.  
Ci sono giorni in cui soffrire  
è il male minore  
giorni in cui la ricompensa  
è nell’altro.  
Ci sono giorni  
in cui devo indossare uno sguardo diverso  
giorni in cui accettare di essere simbolo  
di andare oltre la mia anima.
