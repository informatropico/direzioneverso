---
title: "La mia verità"
date: "2022-06-25"
prev: "P0086"
next: "P0088"
podcast: ""
foto: ""
---

So solo di esistere  
non chiedermi di più  
La mia verità è segreta  
non si può raccontare  
Vive di ogni contraddizione  
popolata di ogni dubbio.  
Ha bandito i dogmi  
massacrato i simboli  
processato le tradizioni.  
Nella mia verità esiste il tutto  
abbracciato al niente,  
esiste ogni ipotesi  
qualsiasi possibilità.  
Nella mia verità sono eroe e carnefice  
sono mille maschere  
e sono nudo e nuda.  
Non conosco differenza  
tra ciò che penso  
e ciò che sento.  
Puoi chiamarmi inetto  
io preferisco nomade.  
Accontentati dell’immagine che ti do  
del pezzo che posso dare  
perché la Verità non la so spiegare.  
Che domanda mi vuoi fare?
