---
title: "Vivete!"
date: "2022-06-27"
prev: "P0089"
next: "P0091"
podcast: ""
youtube: ""
---

Una vita di sforzi  
a limitare l’Amore.  
Elencare quello che non può essere  
definire le punizioni  
declamare i limiti.  
Stolti, passate la vita  
a cercare di capire l’Amore  
guardando i limiti che avete imposto.  
Potreste mai immaginare  
il sapore dell’oceano  
seduti su una duna del deserto?  
Vivete idioti,  
e fate appendere foto sorridenti  
alle vostre lapidi,  
insegnate anche da morti.
