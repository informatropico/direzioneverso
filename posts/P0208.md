---
title: "Lezioni"
date: "2023-09-23"
prev: "P0207"
next: "P0209"
podcast: ""
foto: ""
---

In ogni incontro,  
sguardo e relazione  
è racchiusa  
una lezione di vita.  
  
Ci sono le lezioni  
che ti fanno diventare grande,  
felici e stimolanti,  
turbolente o noiose,  
a volte violente.  
  
Ci sono le lezioni  
in cui impari a divertirti,  
non sono per tutti  
a volte mancano insegnanti.  
  
Ci sono lezioni  
che ti insegnano a prenderti cura,  
di te  
degli altri  
delle cose  
del tempo,  
di nuovo di te.  
Ma devi anche studiare a casa.  
  
Ci sono le lezioni  
per imparare a costruire,  
da cui esci sempre  
impolverato di futuro.  
  
Ci sono lezioni  
a cui non puoi partecipare,  
sono quelle per imparare a scegliere  
e spesso si viene bocciati.  
  
Ci sono lezioni  
a cui arrivi in ritardo  
e resti fuori dalla porta  
a cogliere sussurri  
con cui costruire un sogno.  
  
Ci sono lezioni  
che vorresti abbandonare,  
ma la porta non si apre.  
  
Ci sono lezioni  
a cui vanno gli altri  
che ti piacerebbe frequentare.  
  
Ci sono lezioni  
che finiscono troppo presto  
e non credi di aver imparato abbastanza,  
speravi avessero altro da dare.  
  
Ci sono lezioni  
che per te non inizieranno mai,  
perché non sono nel programma,  
il loro programma.  
  
E poi,  
c’è la lezione più importante,  
la più difficile:  
a insegnare sei tu!  
L’occasione di restituire  
quello che nessuna altra lezione  
può insegnare.  
  
Di certo chiunque,  
un giorno, frequenterà   
la sua ultima lezione,  
in cui imparerà   
ad essere vivo  
perché l’insegnante  
non è umano.