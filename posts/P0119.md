---
title: "Naso all’insù"
date: "2022-08-18"
prev: "P0118"
next: "P0120"
podcast: ""
foto: ""
---

Nelle storture del mio tempo  
alzo gli occhi al cielo  
porta verso tutte le realtà ignote  
confine irraggiungibile  
dove ogni cosa è possibile  
in qualche suo angolo.  
Nel giorno  
il sole acceca i miei occhi  
così ch’io possa guardare davvero.  
Nella notte  
il buio mostra i miei pensieri  
così ch’io possa conoscerli realmente.  
Alzo gli occhi al cielo  
i miei sogni sono a forma di nuvola  
mossi da forze invisibili  
ritorno con lo sguardo sulla strada  
e inizio a realizzarli.
