---
title: "Nel bosco II"
date: "2022-01-15"
prev: "P0006"
next: "P0008"
podcast: ""
foto: ""
---

Li ho sentiti cadere i miei fratelli  
hanno urlato mentre si schiantavano al suolo  
ero lì immobile eppure sentivo.  
Maestoso, alto e possente  
ma per loro non ho fatto niente.  
Sento ancora le loro radici  
non sono più che un ricordo.  
Spingo la vita sottoterra  
cerco radici gemelle  
o almeno sorelle.  
Sento respirare  
tra le macerie del bosco  
piccola vita che vuole fiorire  
intreccia le tue radici alle mie  
non sarai tu la prossima a morire.  
