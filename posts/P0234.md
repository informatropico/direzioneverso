---
title: "Nessun Dio"
date: "2023-12-29"
prev: "P0233"
next: "P0235"
podcast: ""
foto: ""
---

Nessun Dio   
stanotte  
verrà lusingato  
dalle mie preghiere,  
se il prezzo della pace  
eterna è questo male  
terreno, non sporcherò  
le mie mani  
con il tuo sangue, tieni  
pure anche il mio.  
Non ci sarà alcuna   
devozione per chi  
immobile assiste  
al suo sadismo.  
Non implorerò   
il tuo aiuto,  
il tuo ego non si gonfierà  
della mia prostrazione.  
Se questa vita  
ti diverte, non verrò  
ad inginocchiarmi, lotterò  
e ti porterò la mia maledizione.  
Io sono il tuo fallimento.  