---
title: "Il ricordo del respiro"
date: "2022-05-05"
prev: "P0045"
next: "P0047"
podcast: ""
foto: ""
---

Se della mia vita resta un ricordo  
vorrei che fosse il racconto del mio respiro.  
Il soffio lento della notte  
quello accelerato della corsa  
quello pieno di gioia  
che spegne le candeline della vita  
e quello pieno di vita dell'amore.  
Il fiato trattenuto sott'acqua  
e il sospiro della prova superata.  
Il silenzio dell'ultimo respiro  
che segna la fine di una storia d'aria.  
