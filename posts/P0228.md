---
title: "L'immagine"
date: "2023-12-13"
prev: "P0227"
next: "P0229"
podcast: ""
foto: ""
---

Se non avessi un corpo  
sarei morto 1000 volte  
tante le vite   
che hai immaginato.  
Prigioniero,  
ostaggio di me stesso,  
di chi è altro da me  
dentro me...  
Chi sono io?  
Una tua costruzione,  
una menzogna?  
Dove sono io?  
Vorrei piangere,  
non me lo permetti.  
Vorrei urlare,  
mi dici che non si fa.  
Non so   
se quello che sento  
è ciò che hai deciso   
di pensare.  
Sei dentro di me,   
ma mi divori  
non conosci tregua.  
Mi hai riempito di immagini  
hai scolpito  
infiniti futuri  
e uno alla volta  
li demolisci,  
mi atterri.  
E io ti chiedo aiuto,  
sei il mio padrone,  
invasore  
privo di pietà.  
Mi hai frantumato,  
non sorrido più.  
Hai detto che quello che voglio  
non si può...  
Ma cosa voglio?  
Tu cosa vuoi? Cosa vinci?  
  
Vorrei ricominciare  
ma non so  
come mi puoi aiutare.  
   
   