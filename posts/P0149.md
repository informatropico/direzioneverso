---
title: "Vai bene così"
date: "2022-11-26"
prev: "P0148"
next: "P0150"
podcast: ""
foto: ""
---

Sarai felice figlio mio  
se sarai grato a te stesso  
di ciò che sei, fai e pensi.  
A nessuno andrai bene  
finché sarai diverso da loro  
(da me?)  
e ti diranno il contrario i bugiardi  
spaventati dal diverso  
smaniosi di un mondo come Dio,  
a loro immagine e somiglianza.  
Custodisci la tua unicità  
abbraccia il dolore come prezzo  
di qualcosa di nuovo nel mondo.  
Puoi guardare la vita  
solo con i tuoi occhi  
non ci è data facoltà  
di indossare quelli di altri.  
Sarai felice figlio mio  
quando i tuoi guarderanno  
per cercare bellezza:  
ti diranno che non è giusta  
che non è meglio  
ma tu, ma io  
andiamo bene così.
