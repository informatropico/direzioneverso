---
title: "Mio figlio"
date: "2022-06-28"
prev: "P0091"
next: "P0093"
podcast: ""
youtube: ""
---

Mio figlio  
quale pericolo  
in due parole!  
Il demone del possesso 
annidato in tre lettere.  
Mio è l’onore di guardarti  
mentre scopri il tuo mondo.  
Mio è il divieto di manipolarti  
a mia immagine e somiglianza.  
Mio è l’obbligo di sostenere  
la tua originalità.  
Mio è l’impegno di lasciarti  
scoprire la tua verità.  
Mio è solo l’amore  
per ciò che sei.  
Tutto il resto è tuo.
