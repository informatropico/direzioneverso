---
title: "Torcia"
date: "2022-10-24"
prev: "P0135"
next: "P0137"
podcast: ""
foto: ""
---

Essere una buona luce  
per chi amo  
per chi mi è vicino.  
Non un lampione  
alto e rigido  
ma una torcia  
in mano ad un bambino.  
Una luce per accompagnare  
che non acceca  
che non lascia al buio.  
Una luce per illuminare i passi  
che tu vuoi camminare  
nella direzione  
che tu vuoi seguire.  
Una luce per te  
non su di te.  
Coglimi e accendimi  
illumina la vita fino al punto  
in cui l’unica luce è quella  
dentro ai tuoi occhi.  
Allora spegnimi  
rendi la tua vita una meraviglia.
