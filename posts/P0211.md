---
title: "Bellissimo cristallo"
date: "2023-10-10"
prev: "P0210"
next: "null"
podcast: ""
foto: ""
---

Tornano notti buie  
il castello d’incanto  
o maledizione si tramuta  
in bellissimo cristallo,  
i miei occhi ciechi  
impauriti di abbatterlo,  
i piedi immobili.  
Non ti stavo cercando,  
ma ti ho trovato  
e non posso lasciarti andare,  
non riesco o non voglio.  
Bellissimo cristallo  
in un gioiello senza forma,  
senza pace.  
Un tintinnio ad ogni folata  
che preannuncia il futuro,  
le pareti puntellate,  
l’attesa dell’alba.  
Dimoro in questo castello,  
ti attendo un giorno,  
mi prendo cura dei tuoi muri,  
tengo aperte le porte  
accarezzo le tue fondamenta.  
Tornerà la notte  
e dal tuo tetto  
di fina trasparenza,  
mi lascerò guardare dalle stelle.