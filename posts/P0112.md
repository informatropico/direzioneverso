---
title: "Buon viaggio"
date: "2022-08-05"
prev: "P0111"
next: "P0113"
podcast: ""
youtube: ""
---

Grazie di avermi incontrato  
di essere parte di questa  
infinitesima e meravigliosa  
porzione di universo  
che è la mia vita.  
Grazie se sei solo passato  
grazie se ti sei anche fermato.  
Grazie al vecchio me  
che ora non c’è più  
per avermi traghettato finora.  
Ma una barca non è abbastanza  
io mi fondo con il mare  
più grande di chiunque  
mi voglia navigare.
