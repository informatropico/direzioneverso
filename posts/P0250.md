---
title: "Moneta"
date: "2024-05-31"
prev: "P0249"
next: "null"
podcast: ""
foto: ""
---

Mi passo tra le dita  
la moneta del sogno,  
la sua faccia del desiderio  
brilla come il sole a mezzogiorno,  
ti abbaglia,  
ti fa chiudere gli occhi  
per sentirne il calore  
attraverso le palpebre.  
La faccia della realtà  
raggela la spina dorsale,  
come un vento d’inverno  
nel buio di un bosco spoglio.  
Lancio in aria.  
Deciderà come vivere oggi.