title: "Calzino"
date: "2022-12-23"
prev: "P0161"
next: "null"
podcast: ""
youtube: ""
---

Non sto bene  
per quanto ci provi  
non c’è un posto  
in cui mi sento a posto  
tutto veste stretto  
impedisce i movimenti,  
nei nascondigli  
manca presto l’aria.  
Scrivo per fuggire  
dove i pensieri  
si fingono realtà  
e puoi immaginare  
di vivere ciò che non è.  
Non vedo che me stesso  
spaiato da ogni contesto,  
poco che mi rappresenti  
troppo che non comprendo.  
Le mie energie vanno  
disperse e disperate  
alla ricerca di un terreno  
non già coltivato,  
di un campo   
senza confini.  
Ma la strada si perde  
e io resto vuoto  
a vivere il prestabilito,  
senza il coraggio  
di essere un calzino solo  
ad un piede pieno di strada.
