---
title: "Istvan Reiner"
date: "2023-01-27"
prev: "P0170"
next: "P0172"
podcast: ""
foto: ""
---

Quanto crudele  
è stata la morte  
per non desistere  
in fronte ai tuoi occhi.  
Quale assente  
è stato dio  
per lasciare bruciare  
il tuo sorriso.  
Nel buio dell’uomo  
incapace di vedere  
la sofferenza  
quel viso era una bomba.  
Era il mondo  
che doveva essere privato  
di quegl’occhi  
indegno di averli a suo fianco.  
Resta il ricordo  
di una innocenza senza spazio  
soffocata in un dolore  
a cui dio ha voltato le spalle  
e la morte ha ceduto la falce.  
Oggi porta il suo sorriso,  
anche per chi  
ha scelto di non guardare,  
contro un male  
a cui spesso è concessa   
la prima parola  
in grado di cancellare un futuro  
a cui nessun rimedio  
concederà giustizia.