---
title: "F."
date: "2023-07-03"
prev: "P0192"
next: "P0194"
podcast: ""
foto: ""
---

Sono sceso  
carico della mia storia  
con le mani piene di domani,  
che devono ancora venire,   
nella grotta  
dimora della felicità  
ho chiesto   
se si ricordasse di me.  
Non ho memoria  
mi ha risposto,  
non conosco vendetta  
non porto rancore  
orfana di ogni speranza.  
Come la pelle  
che si scalda  
al primo raggio  
dopo giorni di tempesta,  
vivo solo nel presente  
mi è ignoto il passato  
irrilevante il futuro.  
Non so chi sei  
finchè non sei qui,  
mi ha detto.  
Sono risalito,  
nudo  
con la pelle  
in quel raggio di sole.  