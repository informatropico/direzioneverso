---
title: "Chi parla da solo"
date: "2023-03-14"
prev: "P0177"
next: "null"
podcast: ""
foto: ""
---

Nel nostro monologo  
interiore li consideriamo  
un po’ matti  
quelli che parlano da soli  
a voce alta,  
non ascoltiamo mai  
quello che raccontano  
per paura di interrompere  
la loro solitudine.  
Ma chi ha deciso di parlarsi  
a voce alta  
ha incontrato una compagnia  
inesauribile,  
superato il bisogno fisico  
dell’altro,  
ci mostra come siamo soli  
tutti insieme  
noi silenti  
nei nostri discorsi  
pieni di parole mute  
che nessuno ascolta.  
Nel nostro perfetto stare la mondo  
sono fuori posto  
quelli che parlano da soli  
perché distraggono   
dal silenzio delle nostre parole  
nascoste  
perché interrompono  
la nostra vera solitudine.  
Per un momento  
potremmo essere con qualcuno,  
ma restiamo soli  
a parlare in silenzio  
di quanto è matto  
chi parla da solo  
a voce alta.  