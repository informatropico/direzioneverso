---
title: "I miei io"
date: "2023-05-02"
prev: "P0181"
next: "P0183"
podcast: ""
foto: ""
---

Quanto dobbiamo cercarci  
per arrivare a noi stessi.  
Quanti siete  
nel mio monolocale  
in affitto per qualche anno.  
Sono la matriosca di me stesso  
piena di me   
che guardano all’esterno,  
affamati di ciò che sono,  
incapaci di vedersi.  
In quello minuscolo   
nel centro è custodito  
il segreto dell’universo  
dell’infinito presente  
che nessuno ha svelato.