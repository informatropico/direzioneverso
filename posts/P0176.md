---
title: "Bende"
date: "2023-02-28"
prev: "P0175"
next: "P0177"
podcast: ""
youtube: ""
---

Fasciati di bende  
per nascondere le ferite  
e anestetizzati  
per dimenticarle  
lasciarle al prossimo  
confidando nella salvezza  
della nostra morte.  
Andare avanti  
nella bugia di un domani  
più importante di oggi  
dilata lo strappo,  
la falda si apre  
lontani i suoi lembi  
per cucire dei punti.  
Non c’è ghiaccio  
l’ematoma è sempre più caldo,  
finito l’ossigeno  
in polmoni sempre più neri.  
Anche il mare  
ha rifiutato di riprendersi  
la vita.  
Il sangue sgorga  
la vista si fa oscura,  
non esiste un orizzonte  
resta l’oggi  
in un domani invisibile.