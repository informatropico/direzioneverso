---
title: "Una Vita"
date: "2023-12-29"
prev: "P0231"
next: "P0233"
podcast: ""
foto: ""
---

Una vita   
tra i se e i ma  
con mani bucate  
a raccogliere  
gocce di felicità  
che scorre  
via da me.  
Perché mi hai dato   
queste mani?  
Perché?  
E tu,  
chi stai guardando  
con quegli occhi  
ancora piccoli:  
un uomo che finge  
per insegnarti   
una teoria  
a cui non crede  
o un uomo che soffre  
senza dirti il perché?  
Ti è già capitato  
l'onere di chiamarmi padre,  
ti ascolto ballare  
i tuoi passi  
così liberi,  
vorrei proteggerli  
resto nell'altra stanza.  
Evita la fatica di capire.  