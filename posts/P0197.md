---
title: "Universo"
date: "2023-08-05"
prev: "P0196"
next: "P0198"
podcast: ""
foto: ""
---

Eppur tu mi parli  
e io non capisco la tua lingua,  
mi hai portato qui  
ma non capisco   
cosa vuoi da me?  
Antico come il tempo,  
non riesco a decifrare   
il tuo messaggio.  
Lo cerco tra le stelle,  
ma il loro è un labirinto  
senza uscita.  
L’ho chiesto alla Luna  
sperando nella sua chiarezza,  
ma una nube ha coperto la sua voce.  
L’ho domandato al vento  
ma la sua raffica  
si allontanava da me.  
Universo,  
mi hai portato qui,  
fammi capire perché.  
Forse non bastano  
gli occhi ricolti al cielo,  
non basta la testa all’insù.  
Allora Sole sciogli  
la pietra attorno ai miei piedi,  
così che possa salire su una nuvola  
e chiedere alla pioggia  
il mio segreto.