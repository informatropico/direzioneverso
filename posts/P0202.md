---
title: "Volo in gabbia"
date: "2023-08-07"
prev: "P0201"
next: "P0203"
podcast: ""
foto: ""
---

Svegliato  
con ali d’aquila,  
maestoso,  
reale  
mi sono messo a volare  
in un cielo  
all’apparenza sconfinato.  
Con occhi chiusi  
mi sosteneva l’aria  
della libertà,  
fino alla rete della voliera.  
La testa strozzata,  
il fiato tagliato,  
gli occhi strizzati   
verso un orizzonte  
che non vedrà migrazione.  
Svegliato  
con coda d’orca,  
feroce,  
furba  
con la fame di divorare il mondo,  
ho nuotato nell’abisso  
a forma di infinito,  
fino al tonfo col vetro  
dell’acquario.  
Guardo il tramonto  
tuffarsi nel mare di una libertà  
solo da sperare all’alba.  
Ho piegato la pinna dorsale  
racconto storie  
in attesa del risveglio  
con coda di balena,  
che nessuna vasca  
può contenere.