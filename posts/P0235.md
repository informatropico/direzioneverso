---
title: "Attesa"
date: "2024-01-14"
prev: "P0234"
next: "P0236"
podcast: ""
foto: ""
---

Il cuore batte   
scalpita sussulta  
in attesa di lei.  
Il tempo scandito  
fulmineo ed eterno  
aspettando lei.  
La paura di invecchiare  
senza conoscerla  
vederla incontrarla,  
l'angoscia del desiderio  
che non diventa realtà  
che vive di immaginazione.  
Notti insonni,  
rubate turbate  
perché ancora non è lì,  
ancora non è lei.  
Celata tra i petali  
di un fiore, nascondono  
quello che sarebbe,  
nessuno lo coglie,  
lo schiude.  
Resta l'acqua  
da versare dolcemente,  
strappata dalle vene  
nell'attesa che sia eternità.  