---
title: "Urlo di libertà"
date: "2023-06-30"
prev: "P0191"
next: "null"
podcast: ""
foto: ""
---

Tra le mani la bottiglia  
piena del mio urlo di libertà  
lanciata in un oceano di parole  
la vedo sprofondare nell’abisso  
sotto il peso di quel grido  
indistinto  
incapace di spiegarsi  
incapace di navigare questo mare  
solo nel buio  
di un'anima che no sa nuotare.  
Lascio in queste acque   
la speranza di riascoltarlo  
come relitto pieno di senso  
svelato nel mare della mia vita  
un giorno  
pieno di alfabeti nuovi  
e sintassi leggere come foglie  
che sulla superficie  
creano onde che sfidano le correnti.