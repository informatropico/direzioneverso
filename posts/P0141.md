---
title: "Ombra"
date: "2022-11-17"
prev: "P0140"
next: "P0142"
podcast: ""
foto: ""
---

Sei piccolo  
tre anni o poco più  
mi guardi con occhi  
che sono già da grande  
i miei si riempiono di lacrime.  
Vuoi raccontare  
emozioni da presentare  
spazi da rassicurare.  
Non sei solo  
forse provi a spiegare  
ma prima devi capire.  
Ti ho rinnegato  
e abbandonato,  
di te mi sono vergognato  
perché non mi eri bastato.  
Perdona me  
che non avevo capito  
il bisogno di un posto  
per essere custodito.
