---
title: "Occhi pieni di anima"
date: "2023-06-25"
prev: "P0190"
next: "null"
podcast: ""
foto: ""
---

Ho rivisto quei tuoi occhi  
pieni di anima  
brillanti in un corpo decaduto  
troppo vivi  
per quell’impalcatura   
ridotta a scheletro.  
Ridotto a due punti di eterno  
senza più voce  
da spiegare,  
senza più fame da nutrire.  
Due punti che contenevano  
in sé ogni discorso utile.  
Due occhi che si sono rubati  
il mondo in quella stanza,  
troppo preziosi  
per lasciare in eredità  
più di un ricordo.  
Quanta differenza tra l’ospite  
e l’oste,  
che distanza tra io e me.