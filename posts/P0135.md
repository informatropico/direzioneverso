---
title: "Grazia"
date: "2022-10-24"
prev: "P0134"
next: "P0136"
podcast: ""
foto: ""
---

Ci sono momenti di grazia  
in cui vedi tutto  
meravigliosamente connesso  
come la goccia del mare  
che torna alla sorgente  
trasportata da una nuvola.  
La luce che unisce il mondo  
si rende visibile  
fiume interminabile  
con dolci anse  
e infinite diramazioni  
con nessuna direzione.  
Il tempo e le dimensioni  
sono irrilevanti  
tutto è misura del flusso  
che disegna la realtà.  
Il corpo si perde  
il concreto si disgrega  
resta l’intangibile  
consistenza dell’essere:  
è l’attimo in cui l’informazione  
si manifesta senza il suo supporto.
