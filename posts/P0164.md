---
title: "Chrono"
date: "2022-12-31"
prev: "P0163"
next: "P0165"
podcast: ""
youtube: ""
---

Ti sei portato via  
anche quest'anno  
hai lasciato  
qualche cicatrice  
qualche sorriso  
e qualche ricordo,  
un po' di trasformazioni:  
tutto intangibile,  
irrilevante.  
Siamo ciò che vedi ora  
conseguenza di un passato  
la cui esistenza  
è superflua per noi  
non torna.  
Siamo quello che abbia vissuto,  
ci basta quello  
per vivere domani,  
ci basta oggi  
ma la nostra storia  
serve ad altri,  
e a noi  
la storia d’altri.  
E impieghiamo questo momento  
a rivivere e ricordare,  
per giustificare  
perché non sei mai abbastanza  
perché non torni  
perché sei passato.  
Pronti a proiettare  
le nuove cose  
che porterai via  
di qui a un anno.  
Cerchiamo nuovi modi  
per renderle permanenti  
ma dopo che sei passato  
sono irrilevanti,  
restiamo solo noi,  
oggi.  
Ogni cosa è destinata  
a fuggire  
al tuo passaggio  
e noi dovremmo  
lasciarla andare  
lasciandoci vivere  
un po’ di più.
