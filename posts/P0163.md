---
title: "Alieno"
date: "2022-12-25"
prev: "P0162"
next: "P0164"
podcast: ""
foto: ""
---

Anche oggi ne ho scelta una  
quella della festa  
perché tutto deve andare  
in quel modo.  
Tutto deve seguire il piano  
e io sono un alieno  
che non riesce  
a mostrare il suo viso.  
Questi versi sono il mio dipinto  
logorato dai lacci  
delle maschere  
indossate perché tutto  
deve andare bene.  
Un luogo celato  
dove lasciare pezzetti della mia storia,  
vera solo per me.  
Eternamente io  
degli altri  
resto valido  
solo qualche ruga  
vicino agli occhi,  
qualche spruzzo  
di lingua ai più ignota.  
Pensavo di essere pronto  
ad indossare il mio volto  
mi sento in colpa  
negli occhi di chi non vede  
quello che si aspettava.  
Allora resisto,  
allaccio  
ed esco.
