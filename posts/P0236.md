---
title: "Troppo umano"
date: "2024-01-16"
prev: "P0235"
next: "null"
podcast: ""
foto: ""
---

Perdona   
se puoi  
questo corpo stanco  
e indifeso  
umano, troppo umano.  
Perdona questo involucro  
così limitato,  
con i muscoli atrofizzati  
un cuore a velocità costante.  
Perdona questa mente  
confusa e impaurita,  
disarmata dalla tua conoscenza.  
Sono rinato libero,  
ma non so come vivere.  
Attendimi se puoi,  
mentre imparo a danzare la vita  
ed espando il mio mondo.   