---
title: "Intuizioni profonde"
date: "2023-09-23"
prev: "P0206"
next: "P0208"
podcast: ""
foto: ""
---

Chiuderò un giorno  
gli occhi al mondo  
per riaprirli alla Verità.  
L’eternità sarà spiegata,  
micelio nel terreno  
radici nel suolo del tempo.  
Ogni storia ridotta   
ad un battito  
ogni evento mai accaduto  
tracciato nella storia,  
l’onniscienza dentro ai nuovi occhi.  
In quello spazio  
privo di mistero  
senza futuro,  
ricercherò le mie intuizioni profonde  
farò i conti  
con le scelte  
nella mia vita corporea.  
Farò i conti con quella voce  
dal mondo privo di tempo  
dall’io prima di me,  
da chi sapeva cosa doveva essere.  
E in quella Verità  
mi riaddormenterò  
per dare ad un nuovo me  
l’occasione di vivere quelle intuizioni.  
E continua  
la mia eternità.