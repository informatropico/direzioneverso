---
title: "Ai congedati"
date: "2024-02-04"
prev: "P0236"
next: "null"
podcast: ""
foto: ""
---

A voi, congedati dalla vita  
chiedo se conta veramente  
come trascorriamo qui  
i nostri giorni.  
In quell'ultimo istante,  
all'ultima esalazione  
ha avuto importanza  
come avete trascorso  
i respiri della vostra vita?  
Essere se stessi,  
diventare ciò che siamo  
voi ci siete riusciti?  
Inseguire i propri sogni  
in un mondo di rinunce,  
voi lo avete fatto?  
Guardare il lato positivo  
dimenticandosi del bruciore  
dei pugnali. Come?  
Avete potuto scegliere  
per cosa soffrire?  
Avete sofferto per essere felici  
o vi siete convinti felici  
perché avete sofferto?  
Era troppo l'amaro in bocca.  
Avete lottato per voi stessi  
o arruolati cavalieri  
alla guerra di altri?  
Immersi nelle aspettative,  
voi che non guardate  
e non siete visti  
avete mai provato ad essere  
diversi da chi dovevate essere?  
Ditemi se ne è valsa la pena,  
ditemi quanta pena.  