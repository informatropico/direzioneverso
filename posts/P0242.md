---
title: "Pagine nere"
date: "2024-04-11"
prev: "P0241"
next: "P0243"
podcast: ""
foto: ""
---

Ci sono pagine,  
parole  
che ti strappano il cuore  
per mostrarti   
quello che sei,  
quello che non sarai.  
Sono scritte   
di inchiostro tossico  
che annerisce le vene,  
infrangono i sogni.  
Ti lasciano sospeso  
ad una rilegatura  
sgualcita  
chiamata vita  
a piangere i tuoi desideri,  
a guardare la vita  
che non avrai.  
Ti ricordano incessantemente  
tutto quello che non è,  
che non sarà.  
Corrodono i tuoi desideri  
e ti lasciano  
senza perché.