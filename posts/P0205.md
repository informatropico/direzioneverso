---
title: "Per quanto amore"
date: "2023-09-13"
prev: "P0204"
next: "null"
podcast: ""
foto: ""
---

E per quanto amore  
tu ci  possa mettere  
per quanta volontà,  
non puoi  
non puoi togliere il dolore,  
non lo puoi ingannare  
cosicché non li raggiunga,  
non puoi impedire   
che ci passino attraverso.  
Restano le mani,  
quelle mani,  
i fiori sui davanzali,  
la sapienza di chi vede  
una primavera in ogni inverno.  
Cullate dalla tristezza  
restano le storie,  
sempre rinnovate  
che persino la morte  
hanno sfidato,  
tanto che si è fermata  
ad ascoltare,  
ad aspettare  
che ci sia sempre qualcuno  
che le possa raccontare.