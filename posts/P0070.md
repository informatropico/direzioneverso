---
title: "Asintoto felix"
date: "2022-06-13"
prev: "P0069"
next: "P0071"
podcast: ""
youtube: ""
---

Hai mai pensato la felicità  
come l’asintoto della vita?  
Resta un ricordo infantile  
di quella massima espressione di te  
un sapore indimenticabile.  
Passi la vita a provare a raggiungerlo  
manca sempre un pezzo  
il sapore non è lo stesso.  
Con quale forza  
invaderesti il mondo  
se la raggiungessi?  
Siamo astronavi  
a cui hanno staccato un motore  
voliamo  
ma non arriviamo alla luna.
