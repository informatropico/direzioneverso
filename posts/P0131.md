---
title: "Invisibile"
date: "2022-09-24"
prev: "P0130"
next: "P0132"
podcast: ""
youtube: ""
---

Ti sentirai invisibile  
superato e scontato  
Isolato  
come l’atollo nell’oceano  
ritorna a te stesso  
alla migliore espressione di te.  
Isola da scoprire  
mistero da raggiungere  
resta incontaminato  
dal ritmo altrui  
lascia le tue meraviglie  
a chi è pronto a viaggiare  
verso di te.  
Ti sentirai incompreso  
estraneo al contesto  
come la stella irraggiungibile  
godi della tua luce  
illumina chi è disposto  
ad entrare nel buio per vederti  
lontano dal suo lampione.  
Ti sentirai stanco  
affaticato  
come l’onda spezzata dallo scoglio  
erodi gli ostacoli  
rimanendo nella tua natura  
culla navi che gentilmente  
solcano il tuo mare.
