---
title: "Educazione"
date: "2023-05-02"
prev: "P0182"
next: "P0184"
podcast: ""
foto: ""
---

Nel solco di chi ci ha preceduti  
siamo stati adagiati  
in quel primo giorno di luce,  
il solco pestato dei secoli  
è un pozzo di alte pareti  
scolpite dal peso del passato  
a cui noi scaviamo   
un altro centimetro.  
Ancora un centimetro.  
Con la testa in basso  
abbiamo imparato a non lamentarci  
ma mai ad amarci.  
Quando stanchi  
appoggiati alle pareti  
si è rivelato il muro di sabbia  
bastava un soffio  
un mondo da ricostruire.