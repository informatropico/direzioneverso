---
title: "Iperbole"
date: "2022-12-22"
prev: "P0160"
next: "P0162"
podcast: ""
foto: ""
---

Oggi vivo   
in un mondo   
di iperboli,  
tutto fa schifo  
tutto è un disastro   
o tutto è perfetto.  
Sei giusto  
o sei sbagliato.  
Il mondo ha cancellato  
ogni sfumatura,  
se non vinci  
sei un perdente.  
Oggi vivo  
dove non esiste  
il possibile,  
il plausibile  
o l’accettabile.  
Non c’è abbastanza  
o sufficiente  
non c’è un po'.  
Oggi il mondo   
è agli estremi  
di questo spazio cartesiano,  
allora io voglio vivere  
nell’incomprensibile  
e nell’inaccettabile,  
dove abita  
chi non vive vita d’altri.  
Ma a che prezzo?
