---
title: "Passi d'uomo"
date: "2024-03-30"
prev: "P0238"
next: "P0240"
podcast: ""
foto: ""
---

Metti i passi d’uomo  
nella via dell’anima  
che ha preso in prestito  
il tuo corpo mortale  
per fargli vivere sulla terra  
l’infinito.  
Percorri strade nuove  
con compagna la vita,  
dove le strade   
appaiono impervie  
cammina su piedi d’angelo  
e genera il nuovo.  
Strappa i cerotti che coprono la pelle,  
lascia ferire le tue dita,  
permettile di camminare  
anche dove nessuno osa.  
Devi fare la strada del mondo  
per percorrere il cammino che hai dentro,  
fare della strada il tuo cammino,  
accogliere chi incontri,   
accogliere te stesso lungo la via,  
lasciarti e abbandonarti  
quando quella strada non è più tua,  
ritrovarti nel nuovo sentiero,  
libero di essere:  
basta il coraggio   
di seguire la propria via. 