---
title: "Notte"
date: "2023-04-03"
prev: "P0178"
next: "P0180"
podcast: ""
foto: ""
---

Passi  
con quel tuo mantello  
logoro da millenni  
sporco di Sole  
per far sapere  
che non sei morte.  
Escludi gli occhi alla vista  
apri la vita ai suoni  
alle sensazioni.  
Campana dei sogni  
rintocco degli incubi,  
ti espandi dalla torre della paura  
e inondi piazza del coraggio,  
nel tuo tempo  
lo spazio di chi  
non ha posto nella pupilla.  
Nelle palpebre chiuse  
si spalanca la vita  
sconosciuta alla veglia.