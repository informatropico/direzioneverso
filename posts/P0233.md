---
title: "Allo Specchio. Risveglio"
date: "2023-12-29"
prev: "P0232"
next: "P0234"
podcast: ""
foto: ""
---

Ciao,  
ben svegliato  
vieni  
avvicinati, è pronta  
indossala adesso  
i muscoli sono distesi.  
Come dici?  
Oggi vuoi restare senza?  
Scusa,  
perdonami se rido…  
Guardati  
Guardati!  
Tu sei sbagliato,  
non vai bene così  
guardami  
mentre ti parli.  
La tua pelle  
sanguina ai giudizi,  
si sgretola   
di fronte alle domande.  
Tu non sai più  
nemmeno chi sei senza.  
Tu lo sai  
che va bene  
se sei te stesso  
come vogliono loro:  
cosa è successo  
l'ultima volta?  
Tu fai paura,  
sei spavento  
fuggono.  
Proteggi i tuoi sogni  
dalla luce del sole,  
non farli evaporare.  
Fermati e indossala,  
è un gesto d'amore.  
Ci rivedremo poi stasera,  
qui  
al sicuro.  
Piangerai con me  
la tua rabbia,  
ma ora sii la persona giusta,  
convinciti  
fai un passo indietro.  