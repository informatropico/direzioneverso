---
title: "Ode al cellulare"
date: "2022-08-03"
prev: "P0109"
next: "P0111"
podcast: ""
foto: ""
---

Sei nato per connettere  
a distanza e in movimento  
sei stato capace di annullare gli spazi  
siamo sempre più vicini  
(e mai così soli).  
Hai accolto ogni nostro ricordo  
enciclopedia di ogni conoscenza  
hai superato ogni autorità  
anarchia digitale  
priva di responsabilità.  
Esiste un mondo prima e dopo di te  
ti abbiamo attribuito il ruolo di coscienza  
nei tuoi circuiti  
ci siamo liberati della fatica di pensare  
dello sforzo di fare  
del coraggio di inventare.  
Si tratta solo di trovare  
a volte senza la fatica di cercare.  
Ave a te oblio cerebrale.
