---
title: "Per i dispersi"
date: "2023-12-13"
prev: "P0225"
next: "P0227"
podcast: ""
foto: ""
---

Allontanati da me  
mettiti in salvo  
sei in tempo.  
Sto divorando   
ogni tua energia,   
mi nutro  
delle tue cose belle,  
le trasformo in paura.  
  
Mi sento mare  
nella notte  
suono nero  
che assorbe la luce,  
prigione dei sogni  
fossa delle speranze.  
  
Abbandonami  
prima di naufragare  
mi ha dimenticato la pietà,  
piango i dispersi  
nei miei abissi,  
piango i miei morti  
mentre affondo   
una nave ancora.  
  
Marinaio  
che hai scelto queste acque  
porta la tua luce   
dove le onde   
non la possono spegnere,   
sbarca dove il mio sale  
non secca la pelle.  

Proteggi il tuo futuro  
marinaio,  
lontano da questa tempesta.  
Nel tumulto del mio sogno  
acque cristalline,  
schizzi di onde e   
solletico di sabbia   
nelle mie molecole  
sollevata dal diaframma  
della terra.  
  
Ma l'abisso mi abita  
e non è mai giorno.  
Piango,  
piango me stesso,  
prego la Luna  
di portare via la marea.   
   